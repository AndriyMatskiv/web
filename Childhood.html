<!DOCTYPE html>
<head>
	<meta charset="utf-8">
	<title>Завдання</title>
</head>
<body>

Дитячі роки я, здебільшого, проводив у бабусі в селі, на природі. Цікавився звірятами. Ми сиділи в кущах біля річки й чатували їжачка, щоб подивитися, чи дійсно він грає на скрипці.

Я був впевнений, що по ночах всі звірі збираються і розмовляють між собою. Всі, навіть кішки й миші, білки з сусіднього лісу. Вірив, що до домашніх тварин приходять у гості зайці з лісу. Що є такий момент, коли ніхто ні за ким не полює, а всі дружать. Дуже шкодував, що так солодко сплю, що не встигаю ніяк їх підстерегти…

Для мене тоді все було чарами, все цікаво. Повалятися у бабусі на гірці ошатних подушок під старомодними фіранками… І обов’язково — з кішкою! Викупатися в тазику! Піти з дідом на річку рано-вранці, канючити, «тріпати йому нерви», поки він ловить рибу. Я в дитинстві був «мерзлячим», тобто швидко зяб і вередував. А як весело було ганятися по всьому двору за чорним кошенятком! У дитини стільки цікавих занять і радощів!

Ще в мої дитячі роки ми з друзями любили обладнати собі «хатки». Одна наша хатка була на дереві, ми повісили на неї замок, щоб показати, що тут справжній будиночок. Ми сиділи між гілками, розділивши дерево на «кімнати». А вночі зносили туди ліхтарики. Загалом, ми жили, наче справжні ельфи!








	<p><a href="file:///C:/Users/Михась/Documents/biography.html">
	До змісту</a></p>
</body>